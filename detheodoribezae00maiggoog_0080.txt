ΠΕ EPITAPHIIS 73

Item minime mirandum est quod epitaphia regum et
principum et heroum nescio quid insolens et nimium prae
se ferunt. Dolor enim, ubi lit publicus, quasi mentitur et Α
infucatus est. Quod vitium omnibus cum praeclaris, tum
mediocribus poetis commune, nullo modo Beza vitare
poterat; itaque minime vitavit, ut ex ducis Anguienuensis
epitaphio intellegere facile est. Non quod in illis carmini-
bus nullum inesse dolorem ausim contendere: quid enim
magis hominum naturae consentaneum est quam maerore
et· luctu affligi, cum quis juventa florens immatura morte
rapiatur, praesertim si idem ille juvenis'regis sit filius et
quasi pars spei publicae? In illo funebri carmine sinceros
fletus et querelas et lamentationes deprehendas. Sed mox
ad indolem suam recurrit Beza etad suas stultitias doctas·
que comparationes redit. ’

Arca, olim, ut credo, Stygia compacta cupressu,
Arca, eheu quanta nobilitata necet

Hi versus statim nobis in memoriam reducunt quae
Horatius in arborem maledixit cujus casu paene occiderat.
Praeterea altius repetita est et quaesita illa assimilatio
ludorum Fortunae cum ludis in quibus dux Anguiennensis

occubuit¹3 atque nimias laudes et obsequiosas et serviles
continet hic locus :

Arca, in qua Parcam Mavors absconderat ipse,
Audiit ut iactis aemula facta suis.

Sic dolorem qui primum satis luerat sincerus non modo
debilitant, sed etiam contaminant atqueinficiunt omnes illi
inepti joci nefandaeque elegantiae. — Eadem fere de

¹ At si nobiscum vis, o fortuna jocari,
Cur istis mors est seria mixta jocis?

 

